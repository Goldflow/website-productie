# Website Productie: basis

## Het verhaal van uw eerste website

Er steekt veel werk in een professionele website, dus als je nog niet veel over webontwikkeling weet, adviseren we je om klein te beginnen. Je zult niet onmiddellijk een nieuwe Facebook maken, maar het is niet moeilijk om uw eigen eenvoudige website online te krijgen, dus zullen we daarmee beginnen.

### Basissoftware installeren

Op het vlak van hulpmiddelen is er voor de bouw van een website veel keuze. Als je net start, zou je in de war kunnen raken door de vele code-editors, frameworks en testsoftware die er bestaan.

### Hoe gaat uw website eruitzien?

Voor je de code voor uw website begint te schrijven, moet je eerst plannen. Welke informatie gaat je tonen? Welke lettertypes en kleuren gaat je gebruiken? [Hier](https://developer.mozilla.org/nl/Learn/Getting_started_with_the_web/What_should_your_web_site_be_like) vind je een eenvoudige methode die je kunt volgen om de inhoud en het design van uw website te plannen. Maar je zal in de module Interface Design ook uitgebreid zien hoe je het design van een website kan plannen.

### Omgaan met bestanden

Een website bestaat uit veel bestanden: tekstinhoud, code, stijlbestanden, media-inhoud enzovoort. Wanneer je een website bouwt, moet je deze bestanden samenvoegen in een doordachte structuur en ervoor zorgen dat ze met elkaar kunnen communiceren. [Omgaan met bestanden](https://developer.mozilla.org/nl/Learn/Getting_started_with_the_web/Dealing_with_files) legt uit hoe je een doordachte bestandsstructuur maakt voor uw website en van welke problemen je zich bewust moet zijn.

### De basisbegrippen van HTML

Hypertext Markup Language (HTML) (Nederlands: _opmaaktaal voor_ _gelinkte tekst_) is de code die je gebruikt om uw webinhoud te structureren en er een betekenis en doel aan te geven. Bijvoorbeeld: bestaat de inhoud uit een aantal paragrafen of een lijst met een aantal punten? Staan er afbeeldingen op mijn pagina? Heb ik een datatabel? Zonder je te overdonderen geeft [De basisbegrippen van HTML](https://developer.mozilla.org/nl/Learn/Getting_started_with_the_web/HTML_basics) je genoeg informatie om je vertrouwd te maken met HTML.

### De basisbegrippen van CSS

Cascading Stylesheets (CSS) (Nederlands: _waterval-stijlbestanden_) is de code waarmee je beslist hoe uw website eruit zal zien. Wil je bijvoorbeeld rode of zwarte tekst? Waar op het scherm moet de inhoud staan? Welke achtergrondafbeeldingen en kleuren moeten worden gebruikt om uw website te verfraaien? [De basisbegrippen van CSS](https://developer.mozilla.org/nl/Learn/Getting_started_with_the_web/CSS_basics) geeft je de informatie om van start te gaan.

### De basisbegrippen van JavaScript

JavaScript is de programmeertaal die je gebruikt om interactieve functionaliteit aan uw website toe te voegen zoals games, dingen die gebeuren wanneer knoppen worden ingedrukt, data die wordt ingevuld in formulieren, dynamische stijleffecten, animaties en nog veel meer. [De basisbegrippen van JavaScript](https://developer.mozilla.org/nl/Learn/Getting_started_with_the_web/JavaScript_basics) geeft je een idee van wat mogelijk is met deze interessante taal en hoe je ermee start. We gaan hier nog niet onmiddelijk mee aan de slag.

### Uw website publiceren

Eens je klaar bent met uw code en de organisatie van de bestanden waaruit uw website bestaat, moet je alles online zetten zodat mensen de website kunnen vinden. [Uw website publiceren](https://developer.mozilla.org/nl/Learn/Getting_started_with_the_web/Publishing_your_website) beschrijft hoe je uw voorbeeldcode online krijgt met een minimale inspanning. We zullen in de les ook andere manieren zien om dit te doen.

### Hoe werkt het web?

Wanneer je uw favoriete website bezoekt, gebeuren er heel wat ingewikkelde dingen in de achtergrond waar je misschien nog niets over weet. [Hoe werkt het web? ](https://developer.mozilla.org/nl/Learn/Getting_started_with_the_web/How_the_Web_works) behandelt in grote lijnen wat er gebeurt als je een webpagina bekijkt op uw computer.


## Welke gereedschappen gebruiken de professionals?

* **Een computer -** Dit klinkt logisch voor de meeste mensen, maar sommige mensen lezen dit artikel op een smartphone of een computer in de bibliotheek. Voor serieuze webontwikkeling is het beter om te investeren in een desktop-computer (Windows, Mac of Linux).
* **Een broncodeverwerker** (noemen we ook een tekstverwerker) **-** Dit kan een gratis broncodeverwerker zijn (bijvoorbeeld: [Notepad++](http://notepad-plus-plus.org/), [gedit](https://wiki.gnome.org/Apps/Gedit), [Brackets](http://brackets.io/), [Atom](https://atom.io/) of [Text Wrangler](http://www.barebones.com/products/textwrangler/)), een commerciÃ«le tekstverwerker ([Sublime Text](http://www.sublimetext.com/) of [Coda](https://panic.com/coda/)) of een hybride tekstverwerker ([Dreamweaver](https://www.adobe.com/products/dreamweaver.html)). In onze les gaan we [Visual Studio Code](https://code.visualstudio.com/) gebruiken.
* **Webbrowsers** voor het testen van uw code. De meest gebruikte browsers van dit moment zijn [Firefox](https://www.mozilla.org/nl/firefox/new/), [Chrome](https://www.google.com/chrome/browser/), [Opera](http://www.opera.com/), [Safari](https://www.apple.com/safari/), en [Internet Explorer](http://windows.microsoft.com/en-us/internet-explorer/download-ie). Je moet hierbij ook rekening houden met de prestaties van uw site op mobiele toestellen en oudere browsers waar uw doelpubliek misschien nog gebruik van maakt (zoals IE 6-8.)
* **Een grafische editor**, zoals [GIMP](http://www.gimp.org/), [Paint.NET](http://www.getpaint.net/) of [Photoshop](https://www.adobe.com/products/photoshop.html) om afbeeldingen te maken voor uw webpagina's.
* **Een versiebeheersysteem** - Hiermee kunt je uw bestanden beheren, samenwerken met een team, uw code en hulpprogramma's delen en bewerkingsconflicten voorkomen. Momenteel is [Git](http://git-scm.com/) het populairste versiebeheersysteem. [GitHub, ](https://github.com/)de hostingdienst voor code en die is gebaseerd op Git, is ook heel populair.
* **Een FTP-programma** - Op oudere webhosting accounts wordt het gebruikt om de bestanden op servers te beheren (Hiervoor is [Git](http://git-scm.com/) FTP meer en meer aan het vervangen). Het wordt gebruikt om webpagina's te uploaden naar een server. Er zijn veel programma's beschikbaar zoals onder andere [Cyberduck](https://cyberduck.io/), [Fetch](http://fetchsoftworks.com/), en [FileZilla](https://filezilla-project.org/).
* **Een automatiseringssysteem**, zoals [Grunt](http://gruntjs.com/) of [Gulp](http://gulpjs.com/), dat repititieve opdrachten automatisch uitvoert, voor bijvoorbeeld het minimaliseren van code en om code te testen.
* Sjablonen, bibliotheken, frameworks, etc., waarmee je allerlei functionaliteit die je vaak gebruikt, veel sneller kunt schrijven.
* En nog zoveel meer!


## HTML Introductie

HTML is, in zijn kern, een vrij eenvoudige taal. Hij bestaat uit elementen die kunnen worden toegepast op stukken tekst om hen een nieuwe betekenis in een document te geven (is de tekst een paragraaf? een ongeordende lijst? een onderdeel van een tabel?). Met HTML kan je een document ook in logische secties structureren (heeft het een koptekst? drie kolommen met inhoud? een navigatiemenu?) en je kan inhoud zoals afbeeldingen en video's in een pagina integreren. Deze module is een inleiding op de eerste twee aspecten van HTML en introduceert fundamentele begrippen en syntaxis, die je nodig hebt om HTML te begrijpen.
