# OPDRACHT: Een simpel navigatiemenu

## Omschrijving

Voor deze oefening willen we dat je een paar pagina’s naar elkaar laat verwijzen met een navigatiemenu. Zo kun je een website maken die uit meerdere pagina’s bestaat. Dit is een gebruikelijke manier – dezelfde paginastructuur wordt op elke pagina herhaald, inclusief het navigatiemenu. Als je dus op de koppelingen klikt, heb je de indruk dat je op dezelfde plek blijft en dat er verschillende inhoud wordt getoond.

In deze video geef ik nog eens hoe de eindoplossing eruit moet zien:

<video width="600" controls>
<source src="eindresultaat-navigatie-menu.mkv">
</video>

## Uitleg opdracht

#### Om te beginnen aan de opdracht DOWNLOAD ZIP FILE HIERONDER

[Download hier de zip file](../basis/navigation-menu-start_.zip) van de 4 bovenstaande bestanden om te beginnen aan de oefening.

#### Structuur project

In de bovenstaande zip file zal je onderstaande vier pagina’s terugvinden, alle vier in dezelfde map (zie ook de map [navigation-menu-start](https://github.com/mdn/learning-area/tree/master/html/introduction-to-html/navigation-menu-start) voor een volledige lijst):

* index.html [hoe het eruit ziet - niet downloaden / gebruiken](https://github.com/mdn/learning-area/blob/master/html/introduction-to-html/navigation-menu-start/index.html)
* projects.html [hoe het eruit ziet - niet downloaden / gebruiken](https://github.com/mdn/learning-area/blob/master/html/introduction-to-html/navigation-menu-start/projects.html)
* pictures.html [hoe het eruit ziet - niet downloaden / gebruiken](https://github.com/mdn/learning-area/blob/master/html/introduction-to-html/navigation-menu-start/pictures.html)
* social.html [hoe het eruit ziet - niet downloaden / gebruiken](https://github.com/mdn/learning-area/blob/master/html/introduction-to-html/navigation-menu-start/social.html)

Je moet nadien ook weer de vier (aangepaste), bestanden indienen als een zip.

## Vereisten

Wat je moet doen:

1.  Voeg een ongeordende lijst toe op de aangegeven plek op één pagina, die de namen bevat van de pagina’s waarnaar wordt verwezen. Een navigatiemenu is gewoonlijk niet meer dan een lijst met koppelingen, dus semantisch gezien is dit in orde.
2.  Zet alle paginanamen om naar een hyperlink naar die pagina.
3.  Kopieer het navigatiemenu naar de drie andere pagina’s.
4.  Op elke pagina verwijder je de koppeling naar zichzelf – dat is alleen maar verwarrend en zinloos, en het ontbreken van een koppeling is een goede visuele herinnering aan de pagina waarop je zich nu bevindt.

Het voltooide voorbeeld zou er ongeveer zo moeten uitzien:

![Een voorbeeld van een eenvoudig HTML-navigatiemenu, met startmenu, afbeeldingen, projecten en sociale menu-items](https://mdn.mozillademos.org/files/12411/navigation-example.png)

**Noot**: als je vastloopt, of er niet zeker van bent dat je het allemaal juist hebt, kun je de map [navigation-menu-marked-up](https://github.com/mdn/learning-area/tree/master/html/introduction-to-html/navigation-menu-marked-up) bekijken om het juiste antwoord te zien.

## Indienen

- Indienen als zip bestand
- Ik verwacht de 4 bestanden aangepast & in correcte HTML
